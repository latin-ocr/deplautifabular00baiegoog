72

,nisi .. hoc ut dico facis, ita mutandum: ,nisi hoc quod dico
facis‘. at contraria via procedendum est. nam ope huius loci,
cui ex recensionum concordia satis gravis auctoritas inest, illum
emendari par est, cuius diversa scriptura in recensionibus circum-
fertur. et per se facilius est ad credendum, elocutione loc ut
dico, quae habet aliquid insoliti, remota subditum esse too quod
dico, quam in contrarium modum grammaticum correxisse. ad
eandem sententiam alia quoque via adducimur, respicientes vide-
licet v. Stich. 579, in quo librorum Pal. memoria (in A versus
aetatem non tulit) ,Sed ita quod occepi narrare‘ iam ab Acidalio
emendata est ‚sed ita ut occepi narrars‘. in librorum autem
scriptura noli credere simplicem corruptelam inesse, sed est hic
locus eis adnumerandus, quibus duplicis scripturae vestigia latent.
etenim est altera scriptura eaque genuina ,Sed ita [ut] occepi
narrare‘, in qua ut interceptum est, cum quod inreperet3 cf. Rau.
1065. Tria. 897 Poen. 4703 altera a grammatico profecta ‚Sed
quod occepi narrare‘3 unde discimus, usum particularum eom-
parativarum ita ut in hac formula nescio qua de causa displicuisse
correctori grammatico, pro quibus substituere maluit quod, idque
simili modo etiam Tria. v. 449 lactum esse videmus. sed obiecerit
quispiam Ambrosianum vindicaturus v. 404: ‚Estne hoc quod
dico, Stasime‘?; cui ego opponam v. Asin. 54 ,Estne hoc ut dico,
LibaneP‘

Tria. 446 P: ‚Bonis tuis rebus meas res inrides malas‘3
Bona tn taliarchus A. praepositio a Plauto non profecta est3
quisi quam addere voluisset, scripsisset: ,Bonis abs tuis rebus
meas res inrides malas‘3 cf. Aul. 221: ,hau decorum facis Ut inopem
atque innoxium abs te atque abs tuis me inrideas‘

Cas. III, 4, 3. 4. P: ‚Ad te hercle ibam commodum. ll at-
quc hercle ego ad te‘3 at A, quod placuit Gepperto.

Most. 713 P: ‚Te ipse iure optumo merito incuses licet’;
Tc ipsam A.

Transimus ad alterum caput, quo de Palatinorum recensione
agendum est. cuius cum campartem, quae est de metrorum
mutatione, iam in primi capitis paragrapho prima extrema anti-
cipaverimus, nunc disserendum est de iis locis, quibus prosodiaoae
rationes ansam corrigendi praebuerunt. sed cum in antecedenti
capite unumquemque locum peculiari cura tractaverimus, in
rationem corrigendi diligenter inquirentes et virorum doctorum
iudicia singillatim percensentes, id quod necessarium videbatur,

 

